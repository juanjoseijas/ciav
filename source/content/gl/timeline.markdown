* ![Julio César](http://ciav.s3.amazonaws.com/img/caesar.jpg "Julio César") No ano 61 a. C. **Xulio César** visita a Coruña co fin de establecer contactos comerciais. Durante as **Guerras Cántabras** (29-19 a. C.) Brigantium convértese nun porto importante e despois, nun dos principais puntos de arribada da Vía XX. § *Alfred von Domaszewski Geschichte der Romischen Kaiser Verlag von Quelle & Meyer in Leipzig 1914.*
* ![Cayo Servio Lupo](http://ciav.s3.amazonaws.com/img/lupus.jpg "Cayo Servio Lupo") **Caio Servio Lupo**, arquitecto de orixe lusa, dirixe a edificación dun faro que preste servizo ó tráfico marítimo do golfo Ártabro. 
* ![Cosmographia, Claudio Ptolomeo](http://ciav.s3.amazonaws.com/img/cosmographia_claudio_ptolomeo.jpg "Gastón Tettamancy") Os historiadores romanos **Ptolomeo**, **Dion Cassio** e **Paulo Orosio** fan referencia ó “Farum Brigantium”. § *Cosmographia, Claudio Ptolomeo, Biblioteca Nacional.*
* ![Gastón Tettamancy](http://ciav.s3.amazonaws.com/img/tettamancy-gaston.jpg "Cosmographia, Claudio Ptolomeo") O faro transformarase nunha atalaia que servirá para controlar o litoral. § *Hipotética primitiva atalaia. Debuxo de E. Castillo Basoa. La Torre de Hércules de F. Tettamancy Gastón. Reedición facsímile do Colexio Oficial de Aparelladores e Arquitectos Técnicos da Coruña.*
* ![Beato de Osma](http://ciav.s3.amazonaws.com/img/beato-osma.jpg "Beato de Osma") A Torre convértese en fortaleza e a poboación de Brigantium trasládase ó Burgo do Faro, ó fondo da ría. En 1085 a Torre aparece representada no mapamundi do **Beato do Burgo de Osma** xunto ó de Alexandría.  § *Mapamundi do Beato de Osma. 1085. Reproducción facsímile do «Mapa Mundi» que figura na copia do Burgo de Osma dos Comentarios ó Apocalipse do Beato.*
* ![Alfonso IX](http://ciav.s3.amazonaws.com/img/alfonsoix.jpg "Alfonso IX") En 1208 o rei **Afonso IX** funda a cidade da Coruña. A Torre acabará convertida en canteira tralo seu abandono. § *Miniatura de Alfonso IX. Siglo XIII. Tumbo A da Catedral de Santiago. Arquivo Histórico de la Catedral de Santiago.*
* ![Francis Drake](http://ciav.s3.amazonaws.com/img/francis-drake.jpg "Francis Drake") En 1520 Carlos I embarcouse no porto coruñés rumbo a Alemaña para ser coroado emperador. A representación máis antiga do escudo da cidade presidida pola Torre data de 1552. En 1589 unha frota formada por uns cinco mil homes liderados por **Francis Drake** atacan a Coruña. A Torre acéndese para alertar do perigo e serve de trincheira ós soldados que a defenden. Días despois, os cidadáns encabezados por **María Pita** logran expulsar ós invasores.  § *Francis Drake (gravado). Jocodus Hondius. 1577. Editado por George Vertue no século XVIII e publicado en «Franciscus Drack Nobilissimus Eques Angliae Ano Aet Sue 43».*
* ![Pedro Texeira](http://ciav.s3.amazonaws.com/img/pedro-texeira.jpg "Pedro Texeira") En 1634, a Coruña e a Torre de Hércules represéntanse no**Atlas del Rey Planeta. La descripción de España de las costas y puertos de sus reinos**, de **Pedro Teixeira**. En 1685 o Duque de Uceda encarga a Amaro Antúñez a construción dunha escaleira interior para o acceso á lanterna. En 1689 inícianse os correos marítimos entre Falmouth e a Coruña. A raíña **Mariana de Neoburgo** visita a Coruña en 1690 en compaña do seu irmán Luis de Baviera.  § *Mapa de A Coruña. Pablo Teixeira. 1634. Atlas del Rey Planeta. La descripción de España de las costas y puertos de sus reinos. (Atlas do Rei Planeta. A descrición de España das costas e portos dos seus reinos)*
* ![José Cornide y Saavedra](http://ciav.s3.amazonaws.com/img/jose-cornide.jpg "José Cornide") Entre 1733 e 1734, o enxeñeiro Carlos Boysin participa nos intentos por restaurar o faro. Os seus planos servirán de referencia a José Cornide. En 1769 un raio incendia e destrúe un dos dous farois, e único en funcionamento, instalados en 1685. En 1772, con motivo dunha reparación, Balthasar Ricaud levanta o plano que é considerado o primeiro que representa á Torre con fidelidade. Entre 1788 e 1790, o tándem formado polo enxeñeiro **Eustaquio Giannini** e o xeógrafo **José Cornide Saavedra** colaboran na reconstrución da Torre. En 1792 José Cornide publica a primeira monografía do faro.  § *Retrato de José Cornide (gravado). Cuevas. Fin S. XVIII.*
* ![José Cornide](http://ciav.s3.amazonaws.com/img/plano-torre-biblioteca-nacional.jpg "José Cornide") En 1804 **José Giannini** constrúe o fanal, a plataforma da base e reforma o remate do faro. A raíña **Isabel II**, acompañada do seu marido e filla, visita a Coruña e a Torre de Hércules en 1856.En 1861, co remate da plataforma circular e dun edificio contiguo á Torre que serviría de vivenda para os torreiros, as obras danse por terminadas.  § *Plano da Torre de Hércules. Probable autoría José Cornide. 1762. Biblioteca Nacional.*
* ![Carteles](http://ciav.s3.amazonaws.com/img/carteles.jpg "Carteles") En 1905 retírase o papel pintado e os falsos teitos, colocados con motivo da visita da raíña Isabel II, e arrexúntase a cachotería concertada do interior. En 1909 arrexúntase a cantería exterior e substitúese a varanda de madeira por outra de granito proxectada por López Miño. En 1920 publícase *La Torre de Hércules: impresiones acerca de este antiquísimo faro bajo su aspecto histórico y arqueológico*, de **Gastón Tettamancy**. En 1926 a Torre dispón de luz eléctrica. Xunto á Cidade Vella, o faro é declarado **Monumento Histórico Artístico** en 1931. En 1945 o arqueólogo Luis Monteagudo obtén materiais da época romana. En 1955 proxéctase a edificación de novas vivendas para os torreiros. En 1975 lévanse a cabo obras para protexer o edificio, ademais de renovar o pavimento da plataforma. En 1990, froito dunha breve campaña arqueolóxica, atópanse restos da época romana e o Ministerio de Obras Públicas convoca un concurso para restaurar a Torre. As obras execútanse no ano seguinte. En 1993 o petroleiro **Mar Exeo** naufraga en fronte da Torre causando un desastre ecolóxico. § *Cartel. Biblioteca Municipal de Estudos Locais de A Coruña.*
* ![Torre de Hércules](http://ciav.s3.amazonaws.com/img/torre-noche.jpg "Torre de Hércules") Entre 2008 y 2009 restáuranse as fachadas. En 2009 o faro entra a formar parte da **Lista do Patrimonio Mundial** e constrúese o Centro de Interpretación e Atención ó Visitante (**CIAV**), que entra en funcionamento dous anos máis tarde..