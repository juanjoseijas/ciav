Trala conquista romana, o comercio marítimo aumenta considerablemente en frecuencia e volume debido á presenza do continxente militar e a importancia da costa para a penetración no interior. Deste xeito, prodúcese a normalización do sistema de navegación de altura e a travesía polo Cantábrico permite completar o dominio romano no Atlántico Norte.

As augas hispanas quedan unidas ás do Mare Britanicum permitindo o desenvolvemento da tecnoloxía naval, das bases da frota e das rutas marítimas. A construción do faro, que evitaba a perda de referencia da costa e acompañaba ós barcos que bordeaban o estremo máis occidental do Imperio e á súa probable statio del portorium, contribuíu de xeito significativo ó incremento da navegación de altura e ós contactos atlánticos.

<div class="photoset-grid" data-layout="2">
<a href="http://ciav.s3.amazonaws.com/img/imperio-romano-1677.jpg" class="fresco" data-fresco-group="article" data-fresco-caption="Mapa del Imperio Romano, 1677"><img src="http://ciav.s3.amazonaws.com/img/imperio-romano-1677.jpg"></a>
<a href="http://ciav.s3.amazonaws.com/img/reino-de-galaecia-1638.jpg" class="fresco" data-fresco-group="article" data-fresco-caption="Mapa de Gallaecia, 1638"><img src="http://ciav.s3.amazonaws.com/img/reino-de-galaecia-1638.jpg"></a>
</div> 

Por terra, a construción das vías que corría a cargo do exército permitiu o control romano do territorio. No [Itinerario de Antonino](http://gl.wikipedia.org/wiki/Itinerario_de_Antonino), documento do que se conserva unha copia do século IV, inda que pareza ter sido redactado con anterioridade, aparecen relacionadas algunhas das vías de Galicia, coma a vía XX, chamada per loca marítima, que unía Braga con Lugo pola costa; a vía XIX, que conectaba Braga con Lugo polo interior ou a vía XVIII, que enlazaba Braga con Astorga.

Na [Tábula Peutingeriana](http://gl.wikipedia.org/wiki/Táboa_de_Peutinger), conservada na [Biblioteca Nacional de Austria](http://www.onb.ac.at), representouse o sistema de transporte público deseñado para comunicar o vasto Imperio romano. A versión que chegou á actualidade, baseada na orixinal datada no século III, realizouse no século XII en pergameo e fragmentouse en once seccións. A que correspondía á Península Ibérica e na que se representa a Torre, non aparecía na versión realizada en 1598 sobre esta, mais foi reconstruída na elaborada en 1898 por Konrad Miller. O obxectivo desta guía era describir a estrutura viaria do Imperio, o cursus publicus, de aí a orientación do plano oeste-este.

<div class="photoset-grid" data-layout="2">
<a href="http://ciav.s3.amazonaws.com/img/tabula.jpg" class="fresco" data-fresco-group="article" data-fresco-caption="Tábula Peutingeriana"><img src="http://ciav.s3.amazonaws.com/img/tabula.jpg"></a>
<a href="http://ciav.s3.amazonaws.com/img/_DSC3206.jpg" class="fresco" data-fresco-group="article" data-fresco-caption="Trirreme"><img src="http://ciav.s3.amazonaws.com/img/_DSC3206.jpg"></a>
</div> 


A posición estratéxica de Brigantium, o núcleo orixinario da Coruña actual, supoñía un porto de abrigo dentro das rutas comerciais marítimas do Imperio Romano. Era a localización máis setentrional da costa atlántica e nela facían escala frotas cargadas de mercancía, ademais de servir de lugar de carga, descarga e distribución para o resto da Península e outros portos
coma os de Bordeos ou Cádiz. A embarcación empregada era o trirreme, herdeira, en parte doutras de fenicios, gregos e cartaxineses, cunha eslora de máis de 40 metros e unha manga de 6 a 7 metros. Para o seu funcionamento necesitaba unha tripulación de trescentos mariñeiros, entre remeiros, infantes de mariña, oficiais e suboficiais.