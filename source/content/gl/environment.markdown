A contorna da Torre de Hércules é unha extensión de terreo de 47 hectáreas percorrida por sendeiros sinalizados, limitada por praias e cantís bañados polo océano Atlántico. Este grande espazo natural en plena cidade serve de lugar de lecer para os visitantes, salpicado dun conxunto de obras que conforman o Parque Escultórico. As primeiras mostras artísticas datan da Idade de Ferro e son petróglifos dun depósito de restos arqueolóxicos no Monte dos Bicos, situado na Punta Herminia. As inscricións, formas xeométricas e signos, están dispostas na rocha de xeito aleatorio.

<div class="photoset-grid" data-layout="3">
<a href="http://ciav.s3.amazonaws.com/img/_DSC3556.jpg" class="fresco" data-fresco-group="article" data-fresco-caption=""><img src="http://ciav.s3.amazonaws.com/img/_DSC3556.jpg"></a>
<a href="http://ciav.s3.amazonaws.com/img/_DSC3935.jpg" class="fresco" data-fresco-group="article" data-fresco-caption=""><img src="http://ciav.s3.amazonaws.com/img/_DSC3935.jpg"></a>
<a href="http://ciav.s3.amazonaws.com/img/_DSC3622.jpg" class="fresco" data-fresco-group="article" data-fresco-caption=""><img src="http://ciav.s3.amazonaws.com/img/_DSC3622.jpg"></a>
</div> 
As esculturas contemporáneas poderíanse agrupar por temáticas:

* A **mitolóxica**, na que a figura de Hércules adquire un gran protagonismo, con obras como “Las puertas de Hércules” ou “Hércules”, “Combate entre Hércules y Gerión” ou “Copa do Sol”.
* A **marítima**, con aquelas que aluden ó mar e á navegación, como “Rosa de los vientos”, “Espinoso” ou “Caracola”.
* A **histórica**, co Cemiterio Mouro e o Monumento ós fusilados, como referentes. O primeiro, construído na Guerra Civil, albergaba tumbas de soldados musulmáns, para converterse nos últimos anos na Casa das Palabras, simbolizando o diálogo entre civilizacións. Respecto ó segundo, obra de Isaac Díaz Pardo, sitúase no Campo da Rata, onde as tropas franquistas axustizaron a numerosas persoas.

<div class="photoset-grid" data-layout="3">
<a href="http://ciav.s3.amazonaws.com/img/aerial-view.jpg" class="fresco" data-fresco-group="article" data-fresco-caption=""><img src="http://ciav.s3.amazonaws.com/img/aerial-view.jpg"></a>
<a href="http://ciav.s3.amazonaws.com/img/postales-2655M.jpg" class="fresco" data-fresco-group="article" data-fresco-caption=""><img src="http://ciav.s3.amazonaws.com/img/postales-2655M.jpg"></a>
<a href="http://ciav.s3.amazonaws.com/img/_DSC3276-2.jpg" class="fresco" data-fresco-group="article" data-fresco-caption=""><img src="http://ciav.s3.amazonaws.com/img/_DSC3276-2.jpg"></a>
</div>