A fundación do faro está vinculada con diversas lendas que se perpetuaron ó longo dos séculos. A máis coñecida é a de Hércules, da cal a Torre toma o seu nome. Sería [Afonso X o Sabio](http://gl.wikipedia.org/wiki/Afonso_X) quen, no século XIII, conta a historia de [Hércules](http://tinyurl.com/owy49ge), que venceu tras tres días de loita ó xigante **Xerión**, que tiña sometida á poboación. No lugar onde enterrou a cabeza do seu inimigo, o heroe mandaría edificar unha torre e na súa proximidade fundou unha cidade á que chamou **Crunia**, en honor da primeira muller que habitara no lugar. Despois, o seu sobriño Espán, tras ser proclamado señor de España, acabou de construír a Torre do Faro, dotada dun candil con lume que xamais se apagaría.

<div class="photoset-grid" data-layout="32">
<a href="http://ciav.s3.amazonaws.com/img/carta-real.jpg" class="fresco" data-fresco-group="article" data-fresco-caption="Carta Real"><img src="http://ciav.s3.amazonaws.com/img/carta-real.jpg"></a>
<a href="http://ciav.s3.amazonaws.com/img/escudo-1448.png" class="fresco" data-fresco-group="article" data-fresco-caption="Escudo de 1448"><img src="http://ciav.s3.amazonaws.com/img/escudo-1448.png"></a>
<a href="http://ciav.s3.amazonaws.com/img/Escudo-reynodegalizia-de-Pedro-Teixeira.jpg" class="fresco" data-fresco-group="article" data-fresco-caption="Pedro Teixeira"><img src="http://ciav.s3.amazonaws.com/img/Escudo-reynodegalizia-de-Pedro-Teixeira.jpg"></a>
<a href="http://ciav.s3.amazonaws.com/img/IMG_2571.jpg" class="fresco" data-fresco-group="article" data-fresco-caption="Escudo de A Coruña. S. XVI."><img src="http://ciav.s3.amazonaws.com/img/IMG_2571.jpg"></a>
<a href="http://ciav.s3.amazonaws.com/img/IMG_2556.jpg" class="fresco" data-fresco-group="article" data-fresco-caption="Escudo de armas S. XVI- XVII. Museo Arqueolóxico Castelo de San Antón"><img src="http://ciav.s3.amazonaws.com/img/IMG_2556.jpg"></a>
</div> 

A segunda lenda máis estendida conta que [Breogán](http://gl.wikipedia.org/wiki/Breogán) fundou a cidade de Brigantia, na costa da cal edificou unha torre. O seu fillo [Ith](http://gl.wikipedia.org/wiki/Ith) albiscaría dende ela Irlanda e tentaría conquistala, aínda que sería asasinado. Así a todo, o seu irmán [Mil](http://gl.wikipedia.org/wiki/Mil), á fronte dun grande exército, levaría a cabo a súa empresa, logrando se facer co control do país.

Pola súa banda, no relato de [Trezenzonio](http://gl.wikipedia.org/wiki/Trezenzonio) mestúranse as historias anteriores. Este monxe, tras percorrer Galicia, subirá á Torre dende a que divisa unha illa onde viaxará. Despois de vivir un período en estado de beatitude, debe regresar, pero tras desouvir este mandato, sufre diversos castigos. Cando torna a Galicia, atópase coa Torre medio derrubada e a cidade repoboada.

O vencello milenario entre a Torre de Hércules e a Coruña plasmouse ó longo da historia a través da historiografía, das lendas e da mitoloxía, da vida cotiá e das novas. Dende a súa representación máis antiga no mapamundi do **Beato do Burgo de Osma**, ca.1085, o faro aparece representado en cartografía, mapamundis, cartas náuticas e planos.

A finais do século XV convértese na imaxe da cidade ó se integrar no seu escudo, pasando a formar parte do día a día dos cidadáns, característica que se conserva na actualidade ó protagonizar logotipos de empresas, mobiliario urbano, recordos ou selos.

<div class="photoset-grid" data-layout="21">
<a href="http://ciav.s3.amazonaws.com/img/PC0035M.jpg" class="fresco" data-fresco-group="article" data-fresco-caption=""><img src="http://ciav.s3.amazonaws.com/img/PC0035M.jpg"></a>
<a href="hhttp://ciav.s3.amazonaws.com/img/postales2447M.jpg" class="fresco" data-fresco-group="article" data-fresco-caption=""><img src="http://ciav.s3.amazonaws.com/img/postales2447M.jpg"></a>
<a href="http://ciav.s3.amazonaws.com/img/Pc2260M.jpg" class="fresco" data-fresco-group="article" data-fresco-caption=""><img src="http://ciav.s3.amazonaws.com/img/Pc2260M.jpg"></a>
</div> 


Así mesmo, é o monumento máis visitado polos turistas, a súa imaxe aparece reproducida en numerosas fotografías, postais e vídeos promocionais da cidade e de Galicia. A súa presenza nos medios incrementouse coa súa inclusión na Lista do Patrimonio Mundial en 2009.

Ademais de servir de inspiración para destacados artistas ó longo do século XX como [Urbano Lugrís](http://gl.wikipedia.org/wiki/Urbano_Lugr%C3%ADs_González) ou [Luis Seoane](http://gl.wikipedia.org/wiki/Lu%C3%ADs_Seoane), o faro romano foi tamén testemuña do océano Atlántico máis inhóspito e, nas súas proximidades, producíronse afundimentos de petroleiros, coma o [Urquiola](http://gl.wikipedia.org/wiki/Urquiola) ou o [Mar Exeo](http://gl.wikipedia.org/wiki/Aegean_Sea), causantes de gravísimos desastres ecolóxicos.